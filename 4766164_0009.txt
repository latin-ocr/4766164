 

PRAEFATIO.

Priusquam 'ipsam disputationem incipiam, pauca videntur praemittenda esse. Et pri-
mum quidem facile omnibus, qui legent, probatum iri puto, quod tantum de Iliade et
Odyssea egi; haec enim carmina sola vere Homerica dici posse mihi persuasum est.
Cujus rei argumenta hic non afferam. Quum autem sententiam prorsus contrariam
plerisque, qui novissimis temporibus de'Homero scripserunt, propositurus sim, nolim
arrogantiae insimulari. Sed vere dicam, quod sentio. Nec Wolfii, nec Lachmanni,
nec eorum, qui hos secuti sunt, argumentationibus adductus sum, ut iis, quae illis visa
sunt, assentiar, sed quamquam multa subtiliter et acute disputaverunt, tamen rem non
ab omni* parte videntur satis ponderasse, et dum omne studium in eo posuerunt, ut,
quod ab initio ipsis verum visum erat, demonstrarent, ea, quae his repugnant, inter—

dum parum curaverunt. Itaque cum multa sints cur Homerica carmina ex multis mi· ’
noribus carminibus conjuncta videri possint, illi, non curantes, etiam esse, cur statim
ab initio unum eorum corpus fuisse credamus, huic uni rei student, ut ea in singulas
particulas dissolvant. Quamvis autem multa in iis inveniantur, quae inter se discre-
pent, multo tamen plura ejusmodi sunt, quae et bene inter se cohaereant et dictione
simillima sint, nec a pluribus poetis proficisci, nec diversis temporibus fingi potuerint.
Mihi quidem illi, quae argumentati sunt, non prius persuadebunt, quam verisimile
esse ostenderint, et plures simul poetas tam egregios in Graecia ex-
stitisse, ut omnis posteritas admiratione eorum teneretur, et tot poe-
tas quasi pactione facta ejusmodi res tractasse, quae tam commode in
duo corpora conjungi possent, ut novissimo demum tempore male con-

juncta deprehenderentur. Quum autem, nisi res aliqua satis mihi probata sit,
1

 

