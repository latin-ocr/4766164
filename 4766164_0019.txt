 

‘.-u—.

poetico quoda‘m affiatu concitatus vel venustatem Penelopes in majus extollere, vel aetatem Achil—
lis imminuere, ut vires ejus augeret, non ,poterat 'idem numerum annorum, quibus res gestae erut,
mutare, quia, quod verum erat, certo sciebat. Idem si antiquae de Helena famae credidisset, aut
semper, aut nunquamffeam desiderio pristini mariti teneri cecinisset. Sic quae primo obtutu obstare
videntur, ne ab uno poeta eoque rebus aequali carmina facta dicamus, huic sententiae adeo favent.
Vera autem esse, quae disputavimus, ipse Homerus nobis exemplo erit. Vbi enim res antiquiores
attigit, ibi parce narrat atque ita, ut eum res longe remotas narrare sentiamus, Huc refero, quae
pertinent ad bella Thebaica, ad res ab Hercule gestas, ad expeditionem Argonautarum, ad bellum
Centaurorum et Lapitharum, ad gentem Pelopis et NestoriS, alia. Noli autem putare, e'um talia
tantum propterea voluisse obiter attingere, ne cursum suum nimis moraretur. Id enim a poeta non
evitari, multis locis probatur. Exemplo erunt, quae narrantur de Ulixe puero in Parnasso monte
vulnerato, de Phoenice domum Pelei recepto, de Menelai erroribus, de Agamemnonis caede et ultione.
Eadem autem fere ratio est locorum, quae poeta-describit3 alia enim ratio narrandi
est, ubi de regionibus remotioribus loquitur, alia, ubi magis propinquas describit. Sic, ut cetera hic
omittamus, si, quae de Phaeacum insula dixit, cum iis, quae de Ithaca leguntur, comparaverimus,
facile cognoscemus, poetam in illa nunquam fuisse, in Ithaca omnia penitus cognita habuisse. Sche-
riae enim imaginem nobis praebet tam accurate adumbratam, ut ab ipso fictam eam et formatam
facile intelligamus; de Ithaca occassione data plurima ita narrat, ut non ipse ea finxisse, sed usu
cognita habuisse videatur. Quare facile eam partem Scheriae, in qua res ab Homero gau-ratae ge-
runtur, in charta depingere et certis lineis adumbrare poterimus, Ithacam frustra [conabimur ita
describere, ut singulorum, quae a poeta commemorantur, certa nobis et perspicua imago evadat.
Ibi poetae, quia, quae descripsit, oculis non viderat, accurata imago mente formanda erat, quam
nobis proponeret, hic tantum, ut ordo rerum gestarum postulabat, singularum rerum, quas ipse
optime noverat, mentionem fecit. Si *igitur aedes Vlixis ipse non cognovisset, aut parcius de iis locu-
tus esset, aut effecisset, ut legentes certam quandam earum imaginem nancisceremur, qualem de
Alcinoi regia nobis depinxit. Nunc apparet, ipsum penitus illas cognitas habuisse, nec enim unquam
fusius de iis loqui evitavit, nobis autem multae earum partes obscurae sunt. Tres autem potissi-
mum sunt regiones, quarum magis accuratam cognitionem Homero fuisse intelligimus, ager Troja-
nus, Peloponnesus, Ithaca. Agrum Trojanum mihi quidem Homerus suis oculis videtur conspexisse,
quum descriptio ejusmodi sit, ut ipsum de e0, ut de regione nota, loqui appareat, dum nobis
multa obscura sunt. Huc refero τύμβον Αἰσυήταο γέροντος (Il. II, 793), Ἴλου σῆμα (Π. X, 415.

 

XI, 166 all.), ἐρινεόν et φηγόν, quae arbores multis Iliadis locis nominantur, Καλλικολώνῃ (11. XX, ·

53.151.,) κρουνὼ καλιρῥόω (Π. ΧΧΠ, 147 Sqq.), alia. Eodem pertinet, quod jam supra laudavi,

quod poeta murum, ab Achaeis exstructum, Jam nullum esse memorat (Il. XII, init), item pinus

illa altissima, quam tum (τότε) 111 Ida fuisse narrat (Il. XIV, 287.), sive poeta suis oculis talem ar-

horem in Ida vidit, sive nullam ibi invenit. Nihilominus si quis Homerum haec, quae ad Trojanum

agrum spectant, aliorum narrationibus edoctum scripsisse maluerit, non admodum repugnabo. Quae

autem de Peloponneso apud eum leguntur, ea certe ejusmodi sunt, ut ibi saepe multumque versatus
2*

