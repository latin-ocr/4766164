..ις-

monstrari nequit, praesertim quum ne serioribus quidem temporibus qui sermo Achaeis proprius
fuerit, nobis sit traditum, tamen mihi non dubium est, quin Homerus vetusta Achaeorum
dialecto carmina sua olim decantaverit. Postea quidem, quum maxime ab Jonibus recita-
rentur, fieri non potuit, quin sermo in dies propius ad Jonicam dialectum accederet. Multa autem
in verbis ac formis mutata esse, facile ex hodierna conditione carminum conjicitur. Sed ea nunc
non persequamur.

Jam ut omnia, quae adhuc disputavimus in unum conferamus: quum de Homero a veteri-
bus Graecis nihil certi traditum sit, omniaque, quae de eJus vel vita, vel patria, vel aetate consti-
tuenda nobis videantur, ex ipsis carminibus haurienda sint, res ipsae, quae in iis tractantur, et ratio,
qua narrantur, sermo denique, quo poeta usus est, haec omnia nobis suadent, ut Homerum paullo
post Trojani belli tempus in terra Achaeorum vixisse credamus. confirmabitur autem
haec opinio, si earum rerum rationem habebimuS, quae postea gestae sunt. Quum enim octoginta
fere annis post Trojam eversam Heraclidae cum Doribus Peloponnesum occupassent et Achaeos
partim occidissent, partim expulissent, alios potestati suae subjecissent, pauci illi Achaei, qui e Do-
rica potestate sese eripuerant, Jonios, qui in septemtrionali Peloponneso habitaverant, ex sedibus
suis exegerunt, quas ipsi occuparunt. Jonii autem in Atticam confugerunt, unde olim in Peloponne-
sum descenderant. Sed quum Attica nimia hominum multitudine laboraret, factum est, ut Codro
interfecto multae deinceps coloniae in Asiam deducerentur. . Colonis autem, ut agrum haberent, in
quo sedes suas collocarent, diuturna bella gerenda erant, praeterea urbes·vel exstruendae, vel ampli-
ficandae, vel muniendae. Aliquot demum saeculis post videntur et· opibus et artibus flomisse. Jam
si quaeritur, quo tempore verisimile sit carmina Homerica nasci potuisse, certe, nisi praeoccupata
mente rem perpenderis, nullum aliud tempus magis idoneum fuisse invenies, quam id, quod inter-
,iectum fuit inter bellum Trojanum et expeditionem Heraclidarum. Nunquam enim
postea res adeo pacatae fuerunt, ut poeticae arti satis faverent. Sed quum jam B. Thierschius in
libro laudato ¹) ad persuadendum apte de hac re disputaverit, nos accuratiore argumentatione facile
supersedere poterimus. Hoc unum urgebo, in ipsis carminibus imaginem rerum tota Graecia paca-
tarum ita expressam esse, ut eam nemo poeta post expeditionem Heraclidamm tam vivis coloribus
adumbrare potuisset.

Quodsi cum his ea conferimus, quae supra de testimoniis veterum Graecorum disputavimus,
omnia optime conveniunt. Nam si omnia illa testimonia non ad ipsum poetam, sed ad carmina
Homerica referimus, quum prima vestigia eorum deprehendamus in eo tempore, quo coloniae Athe-
nis in Joniam deduci coeptae sunt, jam apparet, poetam ipsum ante illud tempus vixisse. Nec
enim fabulae illae de filiabus et de genero Homeri atque aliae, quae traduntur, factae essent, nisi
memoria poetae Jam oblivione obruta fuisset. Quum igitur carminum memoria usque ad illud
tempus redeat, quo poetae memoria jam adeo obscurata erat, ut ineptas de eo fabulas fingerent,
necesse est, Homerum aliquanto prius vixisse, quam coloniae in Asiam deductae sunt.

¹) p. 165 sqq.

